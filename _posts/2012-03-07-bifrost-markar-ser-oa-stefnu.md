---
layout: post
title:  Háskólinn á Bifröst markar sér stefnu um opinn aðgang
date: 2012-03-07
---


[Háskólinn á Bifröst](http://www.bifrost.is){:.external} hefur sett sér það markmið að sem flestir geti notið afurða þess vísindastarfs sem unnið er innan skólans. Til þess að svo megi verða hafa starfsmenn [samþykkt að birta fræðigreinar sínar í opnum aðgangi](http://www.bifrost.is/islenska/um-haskolann/frettir/nr/124866/){:.external}, nema til komi sérstakar aðstæður, annað hvort í gegnum tímarit sem gefin eru út í opnum aðgangi eða með safnvistun. Þá vill skólinn gera vísindagreinar ritaðar af starfsmönnum aðgengilegar og vista þær í opnum gagnagrunnum s.s. [Skemmunni](http://www.skemman.is){:.external} en þar eru lokaverkefni nemenda skólans nú þegar aðgengileg almenningi.  

Með þessari ákvörðun er Háskólinn á Bifröst fyrstur íslenskra háskóla til þess að setja sér ákveðna stefnu um birtingar í opnum aðgangi, en margir af virtustu háskólum heims hafa farið þessa leið á undanförnum árum.

OA stefnan í heild sinni: [http://www.bifrost.is/islenska/um-haskolann/opinn-adgangur/](http://www.bifrost.is/islenska/um-haskolann/opinn-adgangur/){:.external}