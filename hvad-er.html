---
layout: default
title:  Hvað er Opinn Aðgangur?
---
<div class="page-header">
  <h1>Hvað er opinn aðgangur? <small>skilgreining, lög, tækni, saga</small></h1>
</div>

<div class="alert alert-error alert-block hidden">
  <h2 class="alert-heading">Endurskoðun og mögulegt textainnihald</h2>
  <p>
    Hugmyndin er að hér verði yfirlitsefni. Spurningin er hversu ítarlegt efnið á/þarf að vera. Einn möguleiki er að þýða <a href="http://www.earlham.edu/~peters/fos/overview.htm">yfirlitssíðu Peter Suber</a>, en það er bæði fullmikill texti og erfitt að fella saman við skipulag síðunnar. Annar möguleiki væri að semja texta frá upphafi; þá er spurningin hvað eigi að notast við. Þriðja tillagan er að þýða yfirlit Suber, og reyna að taka lykilatriði úr þýðingunni og setja upp á þessa síðu. Heildarþýðingin yrði svo aðgengileg „baka til“.
  </p>
</div>

<p>
Markmið opins aðgangs er að útgefnar greinar fræðafólks og annað fræðiefni séu aðgengilegar óhindrað á rafrænu formi gegnum Internetið. Það er grundvallaratriði að höfundarréttur breytist ekki við útgáfu í opnum aðgangi, heldur er einungis um að ræða að fleirum er gert mögulegt að kynna sér það nýjasta í rannsóknum á einfaldan hátt. Þannig eru vísindi og fræði efld á sama tíma og réttlæti og jafnrétti er haft að leiðarljósi við miðlun þekkingar.
</p>



<h2>Misjafn skilningur <small><i>libre</i> OA vs. <i>gratis</i> OA</small></h2>

<h3>Búdapest—Bethesda—Berlín</h3>

<p>
  <a href="http://oa.mpg.de/lang/en-uk/berlin-prozess/berliner-erklarung/">Berlínaryfirlýsingin</a>, sem er skýrust nokkurra samþykkta um opinn aðgang (Sjá <a href="/saga">Saga OA</a>), inniheldur tvíþætta skilgreiningu á „framlagi í opnum aðgangi“. Annars vegar verða rétthafar þess að hafa veitt <b>óafturkræfa og almenna heimild til frjálsar notkunar, afritunar, dreifingar, opinberrar birtingar og gerðar afleiddra verka</b>, svo lengi sem uppruna er rétt getið; hins vegar að <b>framlagið sé í heild geymt í almennt aðgengilegum gagnagrunni</b> sem er haldið við af stofnun sem hefur opinn aðgang og langtímavarðveislu að markmiði sínu.
</p>

<p>
      Þessari sýn á opinn aðgang má lýsa sem hugsjón þeirra sem berjast fyrir opnum aðgangi — markmiði sem stefnt er að. Það er vert að benda á að ókeypis aðgangur er ekki hluti af þessari skilgreiningu.
</p>

<h3>(Gjald)frjálst</h3>

<p>
      Önnur, og enn sem komið er útbreiddari, skilgreining á opnum aðgangi byggist hinsvegar alfarið á gjaldtöku. Í þessum skilningi er nægilegt að hverjum sem er sé <b>frjálst að lesa framlag á netinu án endurgjalds</b>. <a href="http://www.earlham.edu/~peters/fos/newsletter/08-02-08.htm#gratis-libre">Lagt hefur verið til</a> að greina á milli þessara skilgreininga með því að kalla þá fyrri <em>libre OA</em> og þá síðari <em>gratis OA</em>. Orðin eru tekin úr latínu, og þýða annars vegar <em>frjálst</em> og hinsvegar <em>ókeypis</em>. 
</p>

<hr />



<h2>Ólíkar aðferðir <small>tvær meginleiðir til að tryggja opinn aðgang</small></h2>
<p>
<strong>Gullna leiðin</strong> er útgáfa á framlaginu í opnum aðgangi frá upphafi (e. <i>open access publishing</i>). Kostnaður við birtingu er í flestum tilfellum greiddur af aðilum sem styrktu rannsóknina sem hluti af rannsóknarkostnaði, eða að höfundar greiða kostnaðinn beint (e. <i>author pays model)</i>. Höfundur heldur að jafnaði höfundarréttinum, í stað þess að framselja réttinn til útgefanda eins og í hefðbundinni útgáfu.
</p>
<p>
 <a href="http://www.plos.org">Public Library of Science</a> og <a href="http://www.biomedcentral.com/">BioMed Central</a> eru dæmi um útgefendur tímarita sem vinna alfarið með þessum hætti, en nokkrir eldri útgefendur hafa einnig tekið upp þennan hátt (t.d. <a href="http://www.springer.com">Springer</a>). Bæði PLoS og BMC birta allar greinar undir skilmálum <a href="http://www.creativecommons.org">Creative Commons</a> <a href="http://creativecommons.org/licenses/by/2.5/">Attribution 2.5</a> leyfisins, sem heimilar nær alla notkun efnisins svo lengi sem höfundar er rétt getið.
</p>

<p>
<strong>Græna leiðin</strong> felst í því að framlagið er lagt inn í sérstakt varðveislusafn (e. <i>open repository</i>), ýmist rekið af þeirri stofnun sem höfundur starfar hjá eða annarsstaðar (t.d. <a href="http://www.ncbi.nlm.nih.gov/pmc/">PubMed Central</a>), annaðhvort samhliða birtingu annars staðar eða stuttu eftir það. Varðveislusöfn af þessu tagi eru jafnan annaðhvort bundin við ákveðna efnisflokka, líkt og <a href="http://www.ncbi.nlm.nih.gov/pmc/">PubMed Central</a> eða <a href="http://www.arxiv.org">arXiv</a>, eða á vegum tiltekinna stofnana, líkt og <a href="http://ntrs.nasa.gov">NASA Technical Reports Server</a>, <a href="http://www.skemman.is">Skemman</a> og <a href="http://hirsla.lsh.is">Hirslan</a> á Íslandi (sjá <a href="/island">nánar</a>). Höfundur sendir varðveislusafninu ritrýnt lokahandrit sem er tilbúið til birtingar. Greinin er síðan gefin út á hefðbundinn hátt og getur höfundur þá valið tímarit sem honum hentar best. Það getur verið tímarit í lokuðum aðgangi eins og t.d. Nature. Greinin er þá aðgengileg bæði í opnum aðgangi í varðveislusafni og í lokuðum aðgangi þess tímarits sem varð fyrir valinu.
</p>

<p>
Græna leiðin er yfirleitt fær, þar sem 90% útgefenda vísindaefnis hafa samþykkt að greinar sem þeir gefa út megi birta samhliða í opnum aðgangi, ýmist strax eða eftir 6-12 mánuða töf (e. <i>OA embargo</i>).
</p>


<!--
<div class="row">
  <div class="span4">
    <h3>Lagaleg atriði</h3>
    <p>Opinn aðgangur felur í sér ákveðið framsal höfundaréttar — en ekki jafn mikið og margir ímynda sér. Hefðbundin birting vísindagreina felur einnig í sér framsal höfundaréttar.</p>
    <p style="text-align: center"><a class="btn btn-info" href="lagalegt.html">Sjá nánar &raquo;</a></p>
  </div>
  <div class="span4">
    <h3>Ágrip af sögu opins aðgangs</h3>
    <p>Opinn aðgangur, sem markviss hreyfing, á sér margar fyrirmyndir. Hreyfingin sjálf hefur byggst upp á undanförnum áratug.</p>
    <p style="text-align: center"><a class="btn btn-info" href="saga.html">Sjá nánar &raquo;</a></p>
  </div>
  <div class="span4">
    <h3>Tæknileg atriði</h3>
    <p>Opinn aðgangur felur í sér rekstur og samtengingu tölvukerfa. Til að auðveldara sé að finna efni og einfalda rekstur þessara kerfa er mikilvægt að tæknileg atriði séu í góðu lagi.</p>
    <p style="text-align: center"><a class="btn btn-info" href="taeknilegt.html">Sjá nánar &raquo;</a></p>
  </div>
</div>
<div class="row">
  <div class="offset4 span4">
    <h3>Annarsstaðar á vefnum</h3>
    <p>Talsvert má finna af upplýsingum um opinn aðgang annars staðar á vefnum…</p>
    <p style="text-align: center"><a class="btn btn-info" href="/tenglar.html">Sjá tengla &raquo;</a></p>
  </div>
</div>
-->
